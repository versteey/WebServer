<div id="content">
    <h1>De Freakonomics</h1>
    <p>
        Freakonomics gaat vooral over economie en alle statistische data die economie meetbaar maken. Daarbij wordt de nadruk gelegd op het ontkrachten van “conventional wisdom”, die zo vaak onjuist is. Freakonomics bestaat uit een aantal onderzoeken gebaseerd op vragen die normaal niet door economen worden gesteld. Natuurlijk zijn de vragen afgeleid uit de statistische data, maar ze zijn daarom niet minder amusant. Een aantal van de behandelde onderwerpen:
        <ul>
        <li>Vals spelende sumo-worstelaars</li>
        <li>Drugs dealers die nog bij hun moeder wonen</li>
        <li>Leraren die scores van hun leerlingen illegaal verbeteren</li>
        </ul>
        De originele cover van FreakonomicsMaar het meest besproken onderwerp van Freakonomics is de dalende criminaliteit in de VS in de jaren ’90. Veelgehoorde redenen daarvoor zijn nieuwe slimme politie strategieën, de vergrijzende maatschappij, strengere wapenwetten en langere gevangenisstraffen.
        Levitt toonde echter aan dat de grootste invloed op de dalende criminaliteit een jaar of 20 eerder werd ingezet: de legalisatie van abortus. Aanstaande moeders blijken goed in te kunnen schatten of hun kind een kans van slagen heeft in het leven. Abortus werd door de legalisatie toegankelijk voor een grote groep kansarme moeders. Honderdduizenden kinderen die voor galg en rad dreigden op te groeien, werden niet geboren…

        Freakonomics heeft in de blogosphere veel aanhang, en dat is goed te verklaren. In het boek worden veel interessante feiten benoemd en statistische data geanalyseerd. Daaruit worden leuke conclusies getrokken die veel stof tot nadenken geven. Verder is het leuk geschreven, en kun je er je progressieve hart ophalen. Dit zijn allemaal karakteristieken die het in de blogosphere van nature goed doen.
    </p>
</div>